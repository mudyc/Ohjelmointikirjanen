<h1>Perusteet: Muuttujat</h1>

Muuttujat pitävät sisällään tietoa. Esimerkiksi muuttuja ikä sisältää minun kohdallani
numeron 37. Muuttujia on kahdenlaisia: sellaisia jotka voivat muuttua ja sellaisia 
jotka eivät voi muuttua. Olen syntynyt vuonna 1981 ja tämä vuosiluku ei tule muuttumaan.
Koodatessa tulee siis osata ajatella onko kyseessä muuttuva tieto vai muuttumaton.

Muuttuvia tietoja ilmaistaan koodissa <b>let</b> sanalla ja muuttumattomia <b>const</b> sanalla.

<pre>
let ikä = 37
const syntymävuosi = 1981
</pre>

Yleensä ohjelmoidessa käytetään englannin kieltä, koska kielten sekoitus näyttää hölmöltä.

<pre>
let age = 37 // ikä
const birthYear = 1981 // syntymävuosi
</pre>

Nyt esimerkissä on kommentti. Se tarkoittaa ohjelmakoodin joukossa olevaa tietoa jota kone ei käsittele.
Kommentti aloitetaan // merkeillä ja se jatkuu rivin loppuun.

Muuttuja aloitetaan pienellä alkukirjaimella paitsi jos kyseessä on vakio jolloin koko sana 
kirjoitetaan isoilla kirjaimilla.

Kun useita sanoja muuttujannimessä yhdistetään alkaa ensimmäinen kirjain isolla kirjaimella, 
esim. bigWallClock (iso seinäkello) tai playerHealthLevel (pelaajan elinvoima). Sanojen väliin 
ei voi jättää välilyöntiä.


<h2>Tehtävät</h2>

<ol>
<li>Muodosta muuttuja joka pitää sisällään sormiesi(fingers) lukumäärän.
</li>
<li>Muodosta muuttuja joka kuvaa kissan(cat) henkien(lives) lukumäärää.
</li>
<li>Muodosta muuttuja joka kuvaa kolmea punaista omenaa.
</li>
<li>Muodosta muuttuja joka kuvaa vuonna (year) 2001 rakennettua (build) talon rakennusvuotta.
</li>
<li>Muodosta muuttuja joka kuvaa hampaidesi (teeth) lukumäärää 24.
</li>
</ol>
